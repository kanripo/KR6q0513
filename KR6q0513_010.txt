#-*- mode: mandoku-view; -*-
#+DATE: 2015-08-30 21:53:25.151397
#+TITLE: 神鼎一揆禪師語錄
#+PROPERTY: CBETA_ID J37nB388
#+PROPERTY: ID KR6q0513
#+PROPERTY: SOURCE Jiaxing Canon Vol. 37, No. B388
#+PROPERTY: VOL 37
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0513_J_010-0491c> 
#+PROPERTY: JUAN 10

 一揆禪師語錄卷第十(師諱元揆)¶
侍者海印記錄¶

詩偈¶

送玅圓覺侄歸南嶽¶

#+BEGIN_VERSE
「　使乎憶昔赴天童虎鬚數捋觸祖翁法戰通身渾是¶膽縱橫曾不折英鋒千里翩翩唱凱旋光生七十二¶雄峰別來經今十餘載書既不達信無通非關彼彼¶生鐵面各天分化緣西東我來席典湘山寺諲老門¶庭偶爾逢知有同條居嶽頂崚𡾓翠疊紫煙封杖藜¶幾欲披雲訪曲指徒思山水重何期再見不辱命林¶泉笑識舊音容下榻連朝話風雨匆匆俄爾理歸笻¶餘衷未盡玄沙紙一一憑舉似同風
#+END_VERSE
」¶

天童道上作¶

#+BEGIN_VERSE
「　松陰清一徑廿里快遊心索句連雲得逢溪聽水吟¶村煙籠日煖塔影入林深款步孤亭下涼風遞好音
#+END_VERSE
」¶

種桂次弘覺老人韻二首¶

#+BEGIN_VERSE
「　藹藹移新砌平分月窟陰芳流嵩少遠種異別山尋¶香抱三秋萼枝邀五色禽庭前不改翠宜作歲寒林
#+END_VERSE
」¶

#+BEGIN_VERSE
「　震旦承陰後重忻此日栽金風飄玉粒曉露滴香臺¶韻勝霜前菊芳於澗底梅靈根原自異偏耐九秋開
#+END_VERSE
」¶

過洞庭湖¶

#+BEGIN_VERSE
「　野泊深遐思蒼涼趁曉風湖光渾渺渺帆影信匆匆¶鴈沒擬應北霞明僅辨東南溟何處遠煙際水吞空
#+END_VERSE
」¶

雙虹橋偕契先兄晚步¶

#+BEGIN_VERSE
「　山空雲物淨疊翠鳥聲長竹逕歸樵晚巖苔襯足涼¶野泉飛澗石新月到松岡何幸雙橋上重分良夜光
#+END_VERSE
」¶

壬子除夕¶

#+BEGIN_VERSE
「　歲分當此夕柮火慰情深蔬饌聊兼味香鐘度足音¶山幽頻入夢茗酌漫清吟四十明朝是挑燈媿客心
#+END_VERSE
」¶

黎淳夫內翰讀余詩有懷見招次韻
<pb:KR6q0513_J_010-0492a>¶

#+BEGIN_VERSE
「　野性於詩拙閒吟亦偶然敢當方外誼幽泄句中玄¶梅澹花十片琴橫雪一天時邀緇侶共知是幾生緣
#+END_VERSE
」¶

華嚴菴訪中和上人不遇阻雨¶

#+BEGIN_VERSE
「　閑攜二三子優遊訪舊來連朝雲滿室一夜雨濃苔¶清夢蕉窗遠枯禪連漏催獨憐籬下菊意欲向人開
#+END_VERSE
」¶

贈昶菴和尚¶

#+BEGIN_VERSE
「　一葉分雙桂三玄冠五宗行藏標古韻展托見英鋒¶道固非南北時乎迫歲冬法林蕭索盡挺操有蒼松
#+END_VERSE
」¶

晤李讓肩進士¶

#+BEGIN_VERSE
「　邂逅逢精舍投機片語中陰濃無酷暑茗熟有清風¶忌味非韶樂聆音別爨桐若教沉太古及第悟心空
#+END_VERSE
」¶

贈普菴堂恒現上座¶

#+BEGIN_VERSE
「　拄杖飽風霜居山道韻長杳然忘世味無復問滄桑¶松老增餘翠梅寒報晚香祖燈時一剔何處不輝煌
#+END_VERSE
」¶

新秋¶

#+BEGIN_VERSE
「　四壁蟬音滿庭梧影漸疏涼飆清瑟瑟敗葉隕徐徐¶謾切悲生事閒吟得自如緬懷彭澤令高世孰能歟
#+END_VERSE
」¶

又¶

#+BEGIN_VERSE
「　五載居南國知音已闊疏秋雲隨世薄夕月入簾徐¶味道心仍樂趨炎我不如蕭蕭蒲柳色寧耐柏松歟
#+END_VERSE
」¶

示樸實禪人¶

#+BEGIN_VERSE
「　質樸僧家事風標素可誇一菴忘歲月百衲度韶華¶戒月清時輩心源注道芽安身無別法不羨鳥啣花
#+END_VERSE
」¶

寄盤山與峰和尚¶

#+BEGIN_VERSE
「　不典溈山席彌開南土宗鳳毛依座滿角立見麟叢¶大仰孤芳現楊岐一脈通盤山峰頂月重照楚天空
#+END_VERSE
」¶

寄芙蓉古梅和尚¶

#+BEGIN_VERSE
「　退鼓撾溈嶺聲光宇內充迅機凌佛果翰墨起明嵩¶法苑輝金石肉山見禹功天書如降至莫更傲芙蓉
#+END_VERSE
」¶

壽石霜碧眼和尚六旬初度
<pb:KR6q0513_J_010-0492b>¶

#+BEGIN_VERSE
「　曇花初現日瑞氣協毘藍應物忘身世傳燈照楚南¶臘高嵩嶽古德備海天涵法柄持秋晚咸知老益堪
#+END_VERSE
」¶

次韻贈石霜耑使憨峰¶

#+BEGIN_VERSE
「　祖席霜華重聯芳今昔優點胸誠巨擘會老大宗猷¶嫩桂開新葉英聲襲晚颼大哉曾有記卓立異同儔
#+END_VERSE
」¶

寄南嶽一雨和尚¶

#+BEGIN_VERSE
「　廿載同條誼徒深千里思君名喧嶽頂予陋愧湘湄¶良導怡佳遁宗風日漸危師門殊有待力挽應何時
#+END_VERSE
」¶

和余百逵文學遊山二首¶

#+BEGIN_VERSE
「　洞壑碧如藍東籬菊未殘尋幽來上客敲韻聽哀湍¶元亮甘辭祿丹霞薄選官連城希世璧應不換金襴
#+END_VERSE
」¶

#+BEGIN_VERSE
「　相逢賢釣隱孰繼子陵竿水淨涵秋月香清見玉蘭¶幽情殊闊略世態任紛漫獨惜深林鳥頻呼人挂冠
#+END_VERSE
」¶

人日送紺眉漢波二兄赴龍牙安眾¶

#+BEGIN_VERSE
「　祖席嗟雲冷披蓁不厭深聯燈分月皎法電起龍吟¶凍解寒苔徑梅存白雪心春風生杖底相次賴為霖
#+END_VERSE
」¶

贈易九有文學¶

#+BEGIN_VERSE
「　逵士空今古行藏得所如逃禪依竹院經濟抱琴書¶賞菊非耽酒垂竿不在魚逢人皆說項幾共賦歸歟
#+END_VERSE
」¶

又贈次文震孟先生韻¶

#+BEGIN_VERSE
「　仕也非無意彈冠慎昔憐履貞臻聖域抱節樂羲年¶坦率傾豪俠清閑不問僊傳家殊有策贏得日高眠
#+END_VERSE
」¶

子陵寺懷古¶

#+BEGIN_VERSE
「　友帝無矜況不臣獨存清節在乾坤釣臺遠並香臺¶古夫子渾忘天子尊一代衣冠歸蝶夢千年佛火煥¶仙園我來欲續投竿賦瑟瑟松聲雪滿軒
#+END_VERSE
」¶

和覺範洪禪師竹尊者詩¶

#+BEGIN_VERSE
「　婆娑雲外半清枯歷盡冰霜貌愈臞自足千峰堪法¶供不煩一缽問賢夫風雲匝匼凝衣裓花鳥常餘聽¶法徒晝夜伽陀談不息可存一字在胸無
#+END_VERSE
」
<pb:KR6q0513_J_010-0492c>¶

又¶

#+BEGIN_VERSE
「　雪玉森森異眾枯風清梵詠自靈臞神通幾許離西¶竺高節偏宜合遁夫果熟有香邀鳳侶雷驚時逼化¶龍徒春煙漫作桃花浪一葦依稀似泛無
#+END_VERSE
」¶

又¶

#+BEGIN_VERSE
「　深院容儀雅不枯何緣此土誕清臞節高慵跨青霄¶鶴根淨寧同白足夫應是剎塵殊現跡豈辭枝葉累¶匡徒每憐塵客來瞻對頓滌煩襟一點無
#+END_VERSE
」¶

又¶

#+BEGIN_VERSE
「　虛心應物味甘枯彷彿嵩山碧眼臞飽沃煙霞同逸¶士頻敲風月暢林夫法空座亦離方所不二談時薦¶幾徒立雪夜深人去後親承此道世應無
#+END_VERSE
」¶

集張郡侯署中道話賦贈¶

#+BEGIN_VERSE
「　僊佛由來一貫之一爻纔動便支離木樨香綻明無¶隱蛙鼓聲沉悟有時日集群賢談不二間尋緇侶論¶新知何須社結東林遠金紫叢中道亦宜
#+END_VERSE
」¶

瑞巖老人書至并讀膺弟寄懷詩次韻¶

#+BEGIN_VERSE
「　空驚搖落賦支離短棹無由問水涯無酌每懷明月¶對有山難訂故人期音勞遠塞鴻千里興滿披雲杖¶一枝好是峰高憑極目不堪秋氣再登時
#+END_VERSE
」¶

荊南龍山落帽臺¶

#+BEGIN_VERSE
「　邈矣斯人未可期佳山空憶昔遊時荒煙艸自年年¶碧落帽風仍颯颯吹解粗歸來原有賦挂冠休去豈¶無枝何如鳥盡弓藏後杳杳青雲不可思
#+END_VERSE
」¶

月掌即事¶

#+BEGIN_VERSE
「　秀發難為造化工招提幻出翠微中蒼巒環曲如秋¶月一掌遙舒托梵宮說法臺空思往哲棲禪石碧想¶遺風森森古柏庭前在投老猶堪慰眼空
#+END_VERSE
」¶

訪黎淳夫進士¶

#+BEGIN_VERSE
「　東山幽處許相尋入戶梧桐滿地陰最喜艸堂明簡
<pb:KR6q0513_J_010-0493a>¶略閒同花鳥樂深沉兒郎已見傳家策書劍猶存經¶濟心聞道竭來頻謝客獨為野老一開襟
#+END_VERSE
」¶

淳夫讀玉首座新秋百詠有作次韻¶

#+BEGIN_VERSE
「　禪外詩魔笑貫休也驚葉落賦離愁敲殘夜雨風仍¶急詠入騷壇淚欲流滿目廢興江上冷一腔今古句¶中收烹泉且對凌雲客孰謂韶光不暫留
#+END_VERSE
」¶

挽黎淳夫中翰¶

#+BEGIN_VERSE
「　聖主求賢正急時何堪旭日遽西移才華已羨三蘇¶玅詞賦常驚七步奇枕物豈耽南面樂臨風難禁北¶萱思從今流水高山意方外知音我問誰
#+END_VERSE
」¶

余居放鷹臺田已颺寄詩見懷次韻¶

#+BEGIN_VERSE
「　一杖飄然過古臺遙遙猶復累君懷但知月色山中¶好懶聽鴻音天外悲怪石豈隨流水去霜華易點鬢¶邊來逃禪屐子如稍健莫為幽人惜緣苔
#+END_VERSE
」¶

李盛生鄧旦生諸子過訪贈詩即韻答之¶

#+BEGIN_VERSE
「　因尋楚水弔文雄覓得佳山翠靄中唯愛閑雲供老¶眼羞將短髮對芳叢經傳有志君須決道曠無涯我¶愧隆欲結東林期六士此心知屬幾人同
#+END_VERSE
」¶

遊大蹟山贈九山禪師¶

#+BEGIN_VERSE
「　曳杖穿雲到上方華宮隱翠白輝煌巖花已並天花¶落柏葉常侵貝葉香清磬一聲馴洞虎晴霞幾片映¶松堂滿前頑石頭皆點應是生公舌廣長
#+END_VERSE
」¶

題觀音巖¶

#+BEGIN_VERSE
「　聖蹟名嵒冠楚天何須海岸謁金僊崚𡾓面面洛伽¶秀梵韻皇皇水月圓應惜群生資化境還從熙世設¶冥權音聞遐邇無虛日半偈非關舌底宣
#+END_VERSE
」¶

壽湘陰陳邑侯瑤鶴¶

#+BEGIN_VERSE
「　天香丹桂發秋高樂只民歌盛祝謠苕水文風生玉¶浪瀟湘德澤惠瓊瑤獻觴僊子花間醉適意琴絃月¶下調壽域如松長不老還期白社賦逍遙
#+END_VERSE
」
<pb:KR6q0513_J_010-0493b>¶

湘陰邀契先和尚回山次韻¶

#+BEGIN_VERSE
「　杖笠翩翩破曉煙松皋竹徑盡爭妍音開僊梵雲千¶壑香冷梅花雪一天酌罷清泉燒燭短吟來好句羨¶珠聯更看玉麈風生座驚起蒼龍躍澤淵
#+END_VERSE
」¶

次韻答方大也居士¶

#+BEGIN_VERSE
「　達人去就亦奇之得意湘山應不離隱釣自矜臻道¶域避秦終遂樂天時尋幽選勝情殊遠在欲行禪孰¶與知浮世那堪駒過罅勞生何事苦隨宜
#+END_VERSE
」¶

再次前韻招方大也來山¶

#+BEGIN_VERSE
「　松門聽履日殷之形影非關論合離瀹茗有香思酌¶處詠梅拈韻欲分時擅場筆力推君玅流水琴音許¶孰知翻憶當年佳話在品題泉石正堪宜
#+END_VERSE
」¶

寄大龍崇山和尚¶

#+BEGIN_VERSE
「　坐斷龍峰不計秋洞簾高捲闊雙眸敲風打雨明偏¶正笑月哦雲接上流曲唱新豐知韻險玄通鳥道迅¶機投相期欲話同風事幾度空懷雪夜舟
#+END_VERSE
」¶

對菊懷友¶

#+BEGIN_VERSE
「　秋老庭前菊正芳臨風時復惜寒香故人殊切雲千¶里落葉翻驚雨一床弄色花枝隨日短書空鴈字語¶音長相傳莫問衡陽信兩鬢那堪鏡裏霜
#+END_VERSE
」¶

遊玉池山¶

#+BEGIN_VERSE
「　曲澗尋源到玉池天空一鑑豁青眉鶴來松頂巢明¶月雲束山腰護紫芝上世金僊標淨理下方鐘磬遞¶幽思更憐傑閣霜飛夜竹韻風敲弔九嶷
#+END_VERSE
」¶

遲漢波兄不至¶

#+BEGIN_VERSE
「　捲簾雨霽看雲飛有約尋思應不違鵲信簷前時恍¶惚樵音林外聽依稀梅花詠遍香仍洩夕照吞空景¶亦微茶熟敲冰濃再煮夜深還自步荊扉
#+END_VERSE
」¶

唐邑侯偕廖千能先生蔣孝廉入山紀賦¶

#+BEGIN_VERSE
「　逸興翩翩羨達賢相期又幸虎溪邊松堂語笑凝煙
<pb:KR6q0513_J_010-0493c>¶篆石徑徘徊破蘚鬈機契三生非釣隱詩成七步亦¶通禪謾言林下今寥落蓮社而今有適僊
#+END_VERSE
」¶

又¶

#+BEGIN_VERSE
「　名山幽處應招賢喜接籃輿坐石邊新茗正逢香瀑¶雪黃鸝呼破薜蘿鬈風追元亮寒花醉筍憶東坡玉¶版禪何必滄浪清濁調遊心贏得勝真僊
#+END_VERSE
」¶

唐邑侯見和用前韻再答¶

#+BEGIN_VERSE
「　河陽花盛紀侯賢又見芳垂湘水邊醉理琴音清雪¶操吟來筆底秀雲鬈掀髯快得驚人句艸聖奚論格¶物禪惠我林泉金石誌他年想見宦遊僊
#+END_VERSE
」¶

廖千能明府見和用前韻再答¶

#+BEGIN_VERSE
「　文獻風流見古賢輕舟雪夜泛湘邊芝眉高放洞庭¶野佳句搜空嶽色鬈曲弔汨羅增遠慨僧尋竹院快¶談禪三生石上忘機處何似桃源七日僊
#+END_VERSE
」¶

蘇祗先天牧昆仲諸文學來山和詹教授詩見贈次答¶

#+BEGIN_VERSE
「　何幸斯文造極峰寒煙蘚薜盡開封韻分白雪情因¶闊吟遍黃花興益濃滿座不須論劍客雙蘇今復羨¶人龍素非夙有東林約三笑溪頭豈易逢
#+END_VERSE
」¶

重訪中和上座於新搆田園精舍次壁間韻¶

#+BEGIN_VERSE
「　年來深喜按雲頭花圃新開樂晚秋竹榻淨敷存古¶道香臺無復有閑愁千金豈易田園樂一杖何煩煙¶水遊幽鳥聯翩呼挂搭今宵借問肯容不
#+END_VERSE
」¶

諸葛祭風臺次石碑韻¶

#+BEGIN_VERSE
「　日暮江天一鑑開尋追往事弔空臺三分鼎業凌吳¶術幾片碑殘揭漢才千古尚存風凜凋連環應惜火¶工摧蕭蕭赤壁侵雲墨若箇從茲辨劫灰
#+END_VERSE
」¶

山樓¶

#+BEGIN_VERSE
「　憑欄獨坐雨餘天綠樹煙中吼瀑泉牧笛數聲人意¶遠一鉤新月到疏簾
#+END_VERSE
」
<pb:KR6q0513_J_010-0494a>¶

登金山作¶

#+BEGIN_VERSE
「　浩瀚中流一點青風雲物態適幽情樓船簫鼓年年¶似況值秋江月二更
#+END_VERSE
」¶

應月掌請曉發荊南¶

#+BEGIN_VERSE
「　纔羨名園欲挂瓢何期金地續遙招卻憐知己無窮¶思並作薰風一杖挑
#+END_VERSE
」¶

寄楊觀吾居士¶

#+BEGIN_VERSE
「　月掌山前一片月清光萬里淨無雲道人且喜曾親¶到到得如何見得親
#+END_VERSE
」¶

菴中同張維時坐雨¶

#+BEGIN_VERSE
「　滴碎梧桐秋雨沉喜逢僧院有同心談空不必須三¶寸風竹冷冷一室琴
#+END_VERSE
」¶

次韻答丁晉臣明經三首¶

#+BEGIN_VERSE
「　法教東流白馬馱群生依賴自婆娑堪憐不解安身¶者姓字空留在汨羅
#+END_VERSE
」¶

#+BEGIN_VERSE
「　靈根不易現支那肯縱光陰眨眼過信步踏翻根¶子臨機若箇不僊陀
#+END_VERSE
」¶

#+BEGIN_VERSE
「　桃花悟不在花敷悟後誰知一字無知止深坑咸可¶畏得跏趺處且跏趺
#+END_VERSE
」¶

隨菴和尚舟抵星沙書來四絕次韻¶

#+BEGIN_VERSE
「　友誼翩翩憶昔年俄驚空谷足音傳支笻宛轉松門¶外一片征帆夕照邊
#+END_VERSE
」¶

#+BEGIN_VERSE
「　數閱梅花詠白頭遐思奚啻喻三秋何如一片湘山¶月皎皎仍分旅夜愁
#+END_VERSE
」¶

#+BEGIN_VERSE
「　朽床繞指羨當年一世高風冠楚天我愧力綿供灑¶掃謬膺師命路三千
#+END_VERSE
」¶

#+BEGIN_VERSE
「　祖道凌夷近可傷滄浪水濁混清湘相期莫倦中流¶砥障令聲歸百谷王
#+END_VERSE
」¶

爆竹頌示眾¶

#+BEGIN_VERSE
「　紙裹麻纏卻有神轟聲若箇不醒醒等閒不獨驚人
<pb:KR6q0513_J_010-0494b>¶耳粲發心華大地春
#+END_VERSE
」¶

募齋僧¶

#+BEGIN_VERSE
「　祖剎新開選佛場森羅萬象盡生光法輪大轉無他¶藉先請食輪助闡揚
#+END_VERSE
」¶

募修石橋¶

#+BEGIN_VERSE
「　夾岸深溪架一虹人天有路藉斯通眼前一度一聲¶佛休問前程幾許功
#+END_VERSE
」¶

募供佛燈¶

#+BEGIN_VERSE
「　輝天鑑地一真燈隨色摩尼久沒塵倘幸高賢重剔¶起大千何處不分明
#+END_VERSE
」¶

募知浴¶

#+BEGIN_VERSE
「　滌垢誰知水是塵還他入水見長人良因結就諸開¶士悟得其如用得親
#+END_VERSE
」¶

禪子募三衣乞偈¶

#+BEGIN_VERSE
「　袈裟零落剪雲霞寵辱無驚樂歲華志士豈甘稱獨¶覺須將福利告檀家
#+END_VERSE
」¶

募油鹽供眾¶

#+BEGIN_VERSE
「　卸盡諸方五味禪神峰一味總蕭然知音須賴調羹¶手信手拈來百味全
#+END_VERSE
」¶

募修造¶

#+BEGIN_VERSE
「　殿古難堪風雨傾從來物故待人新不須海嶽探名¶勝眼底靈山好布金
#+END_VERSE
」¶

募裝大佛金身¶

#+BEGIN_VERSE
「　修身不在歷僧祗信手拈來便得之施受因功如響¶應從來福海貴培滋
#+END_VERSE
」¶

示昱堂炯首座¶

#+BEGIN_VERSE
「　密用潛行掣電機從來收放貴臨時一燈燄燄傳無¶盡分付親承入室兒
#+END_VERSE
」¶

示慧鋒鎧維那¶

#+BEGIN_VERSE
「　住山斧子謾藏鋒歷遍諸方氣宇雄今日永隆重漏
<pb:KR6q0513_J_010-0494c>¶泄天童一脈幸流通
#+END_VERSE
」¶

示月濤粲書記¶

#+BEGIN_VERSE
「　舌吐雄峰見馬師兒孫又見力傳持喜今一片湘山¶月太白傳燈不盡時
#+END_VERSE
」¶

示洞野先監院¶

#+BEGIN_VERSE
「　半座曾分弄白拈縱橫施設主賓全可憐佛祖齊生¶按忤逆誰知有嫡傳
#+END_VERSE
」¶

示弘宗誓書記¶

#+BEGIN_VERSE
「　信手拈來著著親全機展拓在當人瞎驢滅卻吾宗¶眼始見花開五葉新
#+END_VERSE
」¶

示迪山品維那¶

#+BEGIN_VERSE
「　河北當年憶大風由來斯道賴人弘吹毛體用全彰¶處始是吾家正脈通
#+END_VERSE
」¶

示等菴定首座¶

#+BEGIN_VERSE
「　孤標散席嶺南來鼎岫重轟濟北雷大用縱橫無向¶背為霖直教普天該
#+END_VERSE
」¶

示勗韜俊監院¶

#+BEGIN_VERSE
「　苦志親依十五秋豁開心眼迅機投棒頭點出滔天¶浪珍重曹溪一派流
#+END_VERSE
」¶

示鐵山智上座¶

#+BEGIN_VERSE
「　生平鐵面絕疏親佛祖當前不讓仁豎亞摩醯空世¶眼從教處處現真燈
#+END_VERSE
」¶

示節菴祿書記¶

#+BEGIN_VERSE
「　西江一喝耳雙聾神鼎重論蓋代功舌底瀾翻分一¶派沿源不斷永流通
#+END_VERSE
」¶

示道權法維那¶

#+BEGIN_VERSE
「　大法難堪此際危開權顯實貴全提滹沱一派深無¶底珍重沿流不斷時
#+END_VERSE
」¶

示修木林書記¶

#+BEGIN_VERSE
「　三頓親遭毒手來栽培大樹見良才由來拔萃非凡
<pb:KR6q0513_J_010-0495a>¶木要使門庭遍地開
#+END_VERSE
」¶

示簡文印書記¶

#+BEGIN_VERSE
「　掌握吹毛逼膽寒剪除諸見徹根元從教拈出無文¶印著著臨時顯玅傳
#+END_VERSE
」¶

示覺乘印知藏¶

#+BEGIN_VERSE
「　虎生三日氣吞牛掣電機先針芥投珠玉莫容魚目¶混吾宗正脈有源流
#+END_VERSE
」¶

示昱林知知藏¶

#+BEGIN_VERSE
「　舉措應知達本真和同切忌事因循頂門迸出超方¶眼始作人間不夜燈
#+END_VERSE
」¶

示隱中顯書記¶

#+BEGIN_VERSE
「　皮髓分來有變通流芳隱顯執其中祖禰不是閑殃¶及要見花開果自隆
#+END_VERSE
」¶

示越倫曠知藏¶

#+BEGIN_VERSE
「　玄言妙諦閑家具一唾無非眼底塵為法忘軀他自¶利淵源祖道越常倫
#+END_VERSE
」¶

示宗朗心知藏¶

#+BEGIN_VERSE
「　大死由來有活時通身手眼用隨宜當陽拈出吹毛¶利不犯鋒鋩起瞎驢
#+END_VERSE
」¶

示非石琇監寺¶

#+BEGIN_VERSE
「　覿面當機一著先入廛垂手顯真傳憑將一滴滹沱¶派遍界從教浪潑天
#+END_VERSE
」¶

示六標蓮侍者¶

#+BEGIN_VERSE
「　耳聾喝下協全提舌吐親承顯大機不露鋒鋩標正¶脈青蓮始見出汙泥
#+END_VERSE
」¶

示密弘煥居士¶

#+BEGIN_VERSE
「　拶到心空及第時選官選佛兩相宜化龍杖底單傳¶旨舒捲憑將赤手提
#+END_VERSE
」¶

示省凡越居士¶

#+BEGIN_VERSE
「　團圞再見話無生珍重吾家七尺藤佛祖當前生按
<pb:KR6q0513_J_010-0495b>¶下始稱特達續分燈
#+END_VERSE
」¶

寄若松法侄¶

#+BEGIN_VERSE
「　翻思玅喜住菴時入室翩翩有俊猊此道而今寥落¶甚臨風拈出語同枝
#+END_VERSE
」¶

送洞野先都寺住永隆¶

#+BEGIN_VERSE
「　春風掩冉拂陽和子去難辭煙水多我憶故園移錫¶後無人賡唱紫芝歌
#+END_VERSE
」¶

送月濤粲書記回淛東¶

#+BEGIN_VERSE
「　一帆湘水路三千越嶺雲歸旦夕間我有一腔千里¶意芝峰又得好音傳
#+END_VERSE
」¶

贈覺印法侄繼住可菴¶

#+BEGIN_VERSE
「　從來父業子相承繼述而今喜有人放出虎鬚親捋¶手洪波鼓起洞庭春
#+END_VERSE
」¶

題畫¶

#+BEGIN_VERSE
「　萬山深處萬年松一座樓臺傍石叢欲問讀書人姓¶氏子房一去漢庭空
#+END_VERSE
」¶

寄漢波和尚繼席龍牙兼壽六旬初度¶

#+BEGIN_VERSE
「　風生玉麈粲天花協贊天人雍肅遐白髮登壇須老¶將佇看七尺起龍牙
#+END_VERSE
」¶

贈湛修和尚中興泐潭¶

#+BEGIN_VERSE
「　瓦礫翻成釋梵宮輝煌重喜繼高風非惟水到渠成¶也濟北湘江一派通
#+END_VERSE
」¶

寄贈劉子肇經元¶

#+BEGIN_VERSE
「　力辭彭澤賦歸來味道居官二玅才何幸湘干蓮社¶裏文林又報一花開
#+END_VERSE
」¶

贈陳席待經元¶

#+BEGIN_VERSE
「　佳名不欲上公車筆力爭開上苑花翻憶逝川增聖¶慨千金難買樂煙霞
#+END_VERSE
」¶

示易和生居士¶

#+BEGIN_VERSE
「　白駒過隙影難停擾擾誰能惜寸陰一念回機超物
<pb:KR6q0513_J_010-0495c>¶外曇花香透劫前春
#+END_VERSE
」¶

示易瞻雲居士¶

#+BEGIN_VERSE
「　讀罷焚香茗熟時忽逢佳客論新知西風陣陣驚搖¶落一夜霜飛染鬢鬚
#+END_VERSE
」¶

示文彪學侍者¶

#+BEGIN_VERSE
「　巾瓶記取應三呼剖腹剜心敢負吾珍重跺跟恣爾¶怠山藤劈脊莫嫌麤
#+END_VERSE
」¶

示鑒融宗知藏¶

#+BEGIN_VERSE
「　鑒徹根元電拂機吾宗殺活貴臨時直教良驥窺鞭¶際棒下無生續祖禰
#+END_VERSE
」¶

示道開蓮知藏¶

#+BEGIN_VERSE
「　法戰場中展一回全鋒力敵刃無虧門庭建立須孤¶峻從教優蓮遍地開
#+END_VERSE
」¶

示素輝明知客¶

#+BEGIN_VERSE
「　大法明明不覆藏陽春一曲別宮商胸襟流出無他¶藉花自開時果自香
#+END_VERSE
」¶

(福田居士涂雲芳　門弟子成品)¶

示麗天淨侍者¶

#+BEGIN_VERSE
「　吳越依然鼓大風誓誠殊不浪施功祖禰不是閑殃¶及要見花開果自隆
#+END_VERSE
」(終)
<pb:KR6q0513_J_010-0496a>¶

